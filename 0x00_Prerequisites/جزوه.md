به نام خدا

# پیش نیازهای برنامه نویسی به زبان پایتون

## خلاصه

### برنامه نویسی چیست؟

برنامه نویسی زبان کامپوتره و برای اینکه بتونی بهش دستور بدی تا کارهای شما رو انجام بده و راحت کنه باید به زبون خودش صحبت کنی و یکسری دستورات براش بنویسی. دستورات زبان برنامه نویسی برای سادگی ما به زبان انگلیسی شبیه هستند.
پس یک ابزار دستوراتی که ما به زبان شبیه انگلیسی مینویسیم را دریافت و آن ها را به زبان ماشین تبدیل و ترجمه میکنه.

### انواع زبان های برنامه نویسی

همونطور که گفتم زبان برنامه نویسی شبیه زبان انگلیسیه، به این زبان هایی که شبیه به زبان انسان هست زبان سطح بالا گفته میشه و به زبان هایی که برای ما فهم سخت تری داره و به زبان ماشین نزدیک تره زبان سطح پایین میگن. مثلا زبان پایتون یک زبان سطح بالاست چون ساده است و به زبان ما نزدیک، اما زبان سی یک زبان سطح پائینه چون بیشتر به زبان ماشین نزدیکه.
یک دسته بندی دیگه هم میتونیم داشته باشیم. یکسری زبان های برنامه نویسی وقتی نوشته میشن ابتدا باید به زبان ماشین تبدیل بشن بعد اجرا بشن، مثل زبان C. به این زبان ها کامپایلری یا Compile شونده گفته میشه. اما برخی زبان ها نیازی نیست به زبان ماشین تبدیل بشن، و همون لحظه که بنویسی با ابزار خودشون اجرا میشن، مثل زبان پایتون. این نوع برنامه نویسی خط به خط در لحظه اجرا شونده یا Interpreter هستند.

### ترمینال ویندوز

ترمینال ویندوز یک برنامه کاراکتری است که با تایپ کردن دستورات در آن میتوانید ویندوز را کنترل و تنظیم کنید. ویندوز برای این کار دو مدل برنامه دارد، یکی CMD و دیگری PowerShell است.

#### کامند پرامپت یا CMD

این یک برنامه قدیمی ویندوزی است که در آن با نوشتن دستورات از پیش تعریف شده و یا اجرای برنامه های تحت کنسول (کنسول یعنی همین محیط کاراکتری ترمینال) میتوانید ویندوز را کنترل کنید. مثلا میتوانید فایلی را از یک فولدر به درون فلش کپی کنید، سیستم را خاموش کنید و یا محتویات یک فایل متنی را بخوانید.

#### پاورشل PowerShell

این یک برنامه نسبتا جدیدتر است که برای مدیریت ویندوز از آن استفاده می‌شود. تقریبا تمام کارهایی که از تنظیمات و رابط گرافیکی ویندوز انجام می‌دهید می‌توانید از طریق نوشتن دستورات در این برنامه انجام دهید. مثلا زیپ کردن فایل، دانلود فایل، تنظیم اینترنت و خاموش کردن سیستم و هزاران قاببلیت دیگر. این محیط قابلیت برنامه نویسی ساده و کامل‌تری نسبت به نسخه قدیمی خود CMD دارد.
